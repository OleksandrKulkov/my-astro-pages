---
title: Високогоряний Дянь Хон з Айлао
subtitle: Юньнань, Китай; весна 2018 року
description: 'Млинець Дяньхона з Айлао 2018 року.'
image: 
    url: '/images/2018-ailao-dianhong-cake'
    alt: 'Світлина Дяньхона з Айлао 2018 року'
publishedAt: 2023-09-07
tags: ["Дяньхони", "Червоні чаї", "Чаї з дерев"]
---

## Млинець Дяньхона з Айлао 2018 року
Високо в горах Айлао (2200 м) ці дерева часто купаються в туманах і росі й насолоджуються перевагами близького сонечка. Їм уже більше сотні років, і зростають вони в диких умовах серед чагарників та инших лісових дерев.

Листя було злегка окислене, від чого цей Червоний чай не втратив природні яскравість і цілющість, зберіг свої справжні особливості й життєву силу.

Того року погодні умови були сприятливими, та й обробка була вдалою, тож чай видався файним. Його запресували в невеличкі млинці по 200 гр і залишили на витримку. За ці роки він поглибшав і збалансувався. Його початкова яскравість трохи притлумилася, проте вона скоріше пом'якшилася, ніж зникла — букет досі лишається багатим на відтінки. Це гарний чай для ранку — він підносить, живить і чудово надихає на прийдешній день.
 